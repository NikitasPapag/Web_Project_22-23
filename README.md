Στόχος της παρούσας εργασίας είναι η ανάπτυξη ενός συνεργατικού συστήματος για καταχώρηση,
αναζήτηση και αξιολόγηση προσφορών ειδών ευρείας κατανάλωσης super-market μεταξύ χρηστών. Το
σύστημα επιτρέπει στους εγγεγραμμένους χρήστες του να ενημερώνουν άλλους για την ύπαρξη προϊόντων
που είναι σε καλή (κατά τα δικά τους κριτήρια) τιμή, λειτουργώντας παράλληλα με υπάρχοντα εργαλεία
(όπως το e-katanalotis), τα οποία ενημερώνονται μόνο σε ότι αφορά την τιμή αλλά όχι το απόθεμα, αλλά
και δεν περιλαμβάνουν όλα τα καταστήματα ειδών super-market (π.χ. τοπικές αλυσίδες, mini-market).
Ο έλεγχος της εγκυρότητας των προσφορών επαφίεται στους άλλους χρήστες, οι οποίοι έχουν τη
δυνατότητα να επικυρώσουν την προσφορά (like) ή να δείξουν ότι δεν ισχύει (dislike) ή ότι το προϊόν έχει
εξαντληθεί (out-of-stock). Οι χρήστες επίσης μπορούν να δείξουν ότι μια προσφορά έχει τερματιστεί
Για την ενθάρρυνση της συμμετοχής, το σύστημα ανταμείβει τους χρήστες που προσφέρουν πληροφορία
με «πόντους».
